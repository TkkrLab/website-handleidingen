---
title: "Kip in zoetzure saus"
date: 2020-11-27
weight: 5
---

![recept](/recepten/images/kip_zoetzure_saus.jpg)

  
## Ingredienten
### stukjes kip
 * 400g kipfilet of kippendijen
 * Maizena of fijne bloem
 * 2 eieren
 * 1 grote ui
 * 2 tenen knoflook
 * 1 gele paprika (in stukjes gesneden)
 * 3 lente-uien (gesneden)
 * (optioneel) sesamzaadjes licht geroosterd
 
### zoetzure saus
 * 120ml appelazijn
 * 90g ketchup
 * 90g suiker
 * 2el sojasaus
 * 1 a 2el gembersiroop
 
## Bereiding
Roer alle ingredienten voor de zoetzure saus in een kommetje door elkaar en zet deze opzij.
Indien je een frituurpan tot je beschikking hebt, verhit deze dan tot 200 graden. Anders voldoet een diepe pan  met olie ook.
Snijd de kip in grote stukken en bestrooi ze met zout en peper.

Zet twee bakjes klaar, een met maizena en de ander met het losgeklopt ei. Wentel de stukjes kip eerst door de maizena, dan door de ei en vervolgens weer door de maizena. Frituur vervolgens de kip, niet meer dan een paar tegelijk, ongeveer 3 minuten of tot ze bovendrijven en licht beginnen te kleuren.

verhit een hapjespan met wat olie en fruit de ui, knofloop en paprika tot de zacht zijn. Voeg daarna de saus toe en breng het geheel aan de kook. Zet het vuur laag zodra de saus begint te koken en voeg de kip toe. Laat op laag vuur de saus indikken en de kip gaar worden. Draai deze regelmatig om.

Bestrooi de kip vlak voor serveren met de lente-ui en sesamzaadjes. Serveer met witte rijst.
